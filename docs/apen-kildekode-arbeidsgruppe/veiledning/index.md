# Veiledning

Denne delen skal samle veiledningsmateriell om bruk, deling, forvaltning og bidrag knyttet til apen kildekode.

Åpen kildekode kan gi store fordeler med tanke på at løsninger som utvikles i større grad kan gjenbrukes, og videreutvikles i felleskap. Videre så gir åpenheten større innsyn og kontroll for offentligheten. Denne etterprøvbarheten er vesentlig for ansvarlig utvikling av løsninger med komponenter av kunstig intelligens i offentlig sektor, og i det geopolitiske situasjonsbildet vi befinner oss i. Bruk av åpen kildekode åpner også for mer rettferdig konkurranse ved at tilbydere kan bygge videre på det som allerede eksisterer. 

Mange offentlige virksomheter ønsker å bruke mer åpen kildekode, men diskusjonen blir ofte knyttet til risiko og sikkerhet. Samtidig er realiteten at de fleste digitale løsninger allerede er bygget på åpen kildekode gjennom leverandørene. Moderne web- og skyløsninger er ofte avhengige av hundrevis eller tusenvis av åpne komponenter fra tjenester som npmjs.com. Dersom én av disse inneholder sårbarheter eller blir kompromittert, kan det påvirke store deler av løsningen.
Utfordringer knyttet til programvareforsyningskjeden er derfor ikke noe man møter først når man velger å utvikle eller dele åpen kildekode, det er allerede en del av dagens digitale infrastruktur. Spørsmålet er derfor ikke om man bruker åpen kildekode, men hvordan man forvalter den på en ansvarlig måte.

Dette er også bakgrunnen for at EU, NIST og OpenSSF arbeider med krav og standarder for sikrere programvareleveranser, bedre oversikt over avhengigheter og mer bærekraftige open source-miljøer. Når offentlig sektor er avhengig av slike komponenter i stor skala, blir det også viktig å bidra tilbake gjennom finansiering, deling, vedlikehold og aktiv deltakelse i miljøene som utvikler og forvalter teknologien. 

## Hva er åpen kildekode
Åpen kildekode er programvare som gir tilgang til å fritt bruke, lese og dele kildekoden til programvaren. Dette brukes som betegnelse ettersom mange kommersielle programvareleverandører holder kildekoden sin hemmelig. Når kildekoden som offentlig sektor bruker i sine løsninger er åpen, har myndigheter, befolkning og leverandører innsyn i hvordan programvaren fungerer. 

Åpen kildekode innebærer at brukeren får innsyn i hvordan programvaren fungerer, og følgelig kan rette feil og gjøre forbedringer eller få noen andre til å gjøre dette for seg. Brukeren kan være et firma eller privatperson og kan eventuelt betale programvareutviklere for å skreddersy programvaren til sin bruk. Den forbedrede programvaren kan deles tilbake til offentligheten, og ideen er at det på denne måten vokser frem et «økosystem» av kvalitetssikret programvare som en fellesressurs.

TODO: Nivå av åpen kildekode: dele koden, aktivt be om bidrag, kode etablert og forvaltet i felleskap (UiO)

TODO: Skille mellom åpen kildekode, åpne standarder, åpne data osv...

## Virkninger
TODO: 
Positive og negative (gevinst og risiko - og hvordan mitigere)
- avhengigheter (UiO)
- livslsyklus se i relasjon til properitær programvare (hdir)
https://youtu.be/zP6TnEiueEc?si=eWuTZaSGNk-hpG43

Digitale løsninger i offentlig sektor har ofte lang levetid – gjerne 10–20 år – og det er gjennom hele denne livssyklusen, ikke bare ved anskaffelsen, at kostnadene og risikoen faktisk påløper.

Med proprietær programvare er du prisgitt leverandørens valg gjennom hele løpet: når produktet videreutvikles, når det avvikles («end of life»), hvilke priser som gjelder ved fornyelse, og om du i det hele tatt får migrert dataene dine ut når avtalen tar slutt. Blir leverandøren kjøpt opp, endrer strategi eller går konkurs, kan en kritisk tjeneste stå uten vedlikehold over natten.

Åpen kildekode flytter kontrollen over livssyklusen til virksomheten selv. Selv om en leverandør trekker seg, finnes koden fortsatt, og en annen aktør kan ta over vedlikehold, feilretting og videreutvikling. Det betyr ikke at åpen kildekode er kostnadsfri – vedlikehold, sikkerhet og oppgradering av avhengigheter må finansieres uansett, men kostnaden blir synlig og styrbar i stedet for skjult i lisens- og avtalevilkår du ikke rår over.

I praksis bør virksomheten vurdere hele livsløpet allerede ved valg av løsning: ikke bare innkjøps- og utviklingskostnad, men også vedlikehold, kompetanse, migrering inn og ut, og hva en avvikling vil koste. For mange løsninger gir åpen kildekode bedre ressursutnyttelse over tid, selv om det sjelden gir lavere kostnad på dag én.  

- Etableringshindre, konkurranse og markedsvilkår (norstella)
- Portabilitet og interoperabilitet (hdir, norstella)

Portabilitet handler om muligheten til å flytte løsninger, data og kompetanse mellom leverandører og plattformer uten å starte på nytt. Interoperabilitet handler om at systemer kan samhandle på tvers av virksomheter og forvaltningsnivåer. Begge deler svekkes når løsninger bygges lukket, og styrkes når de bygges åpent.

Når kildekoden er åpen og bygget på åpne standarder, reduseres innelåsingen til én leverandør. Du kan bytte leverandør, ta deler av forvaltningen inn selv, eller la flere aktører konkurrere om videreutvikling og drift. Det gir både bedre forhandlingsposisjon og lavere risiko for at løsningen blir en blindvei.

Åpen kildekode og åpne standarder utfyller hverandre: standardene legger til rette for at systemer kan snakke sammen, mens åpen kildekode gir innsyn i hvordan samhandlingen faktisk er implementert. For offentlig sektor, der tjenester ofte må utveksle data på tvers av etater, kommuner og forvaltningsnivåer, er dette en forutsetning for å unngå at hver virksomhet bygger sine egne, inkompatible siloer.

Praktisk råd: Still krav om åpne, standardiserte grensesnitt (API-er) og dokumenterte dataformater i anskaffelser, og vurder hvor lett er det å komme seg ut igjen?

- gjenbruk og nyttiggjøring (hdir)

Mange offentlige virksomheter har overlappende behov, men løser dem hver for seg. Resultatet er at samme funksjonalitet utvikles, betales for og vedlikeholdes mange ganger parallelt. Åpen kildekode gjør det mulig å erstatte dette med gjenbruk: én virksomhet kan bygge en løsning åpent, og andre kan ta den i bruk eller bygge videre på den.

Gevinsten er størst når gjenbruk tenkes inn fra starten. En løsning som er publisert åpent, men uten dokumentasjon, lisens eller tydelig forvaltning, er teknisk tilgjengelig, men i praksis vanskelig å gjenbruke. Reell nyttiggjøring krever at andre kan finne løsningen, forstå hva den gjør, vurdere om den passer, og ta den i bruk uten å måtte kontakte utviklerne.

For at gjenbruk skal fungere i praksis bør virksomheten:

- skille tydelig mellom det som er generisk (og dermed gjenbrukbart) og det som er lokalt tilpasset
- publisere med åpen lisens og dokumentasjon som gjør løsningen mulig å ta i bruk for andre
- gjøre løsningen synlig der andre leter – for eksempel gjennom felles kataloger og oversikter over offentlige åpne prosjekter

Gjenbruk er ikke bare god ressursbruk for den enkelte virksomhet; det er en samfunnsgevinst. Når flere bidrar til og bruker samme løsning, vokser det fram et felles økosystem av kvalitetssikret programvare som blir bedre og sikrere for alle som er avhengige av den.
- legge mer til rette for ansvarlig og forvaltbar KI-drevet utvikling (UiO)

## Viktig å tenke på. Praktiske råd (høynivå)

TODO:

- Slik kommer du i gang – hva bør du gjøre nå?! (hdir)

Åpen kildekode er ikke et prosjekt med en startdato og en sluttdato – det er en arbeidsform som modnes over tid. Du trenger ikke å gjøre alt på én gang, men du bør starte et sted. Her er de første grepene:

1. Avklar hva dere vil oppnå. Skal koden deles for transparens, ønsker dere aktive bidrag fra andre, eller er målet intern gjenbruk på tvers av team? Skriv målet ned i én setning, det blir rettesnoren for valg av lisens, dokumentasjonsnivå og forvaltningsmodell.
2. Få oversikt over det dere allerede bruker. De fleste løsningene deres er allerede bygget på åpen kildekode gjennom leverandørene. Skaff oversikt over hvilke åpne komponenter dere er avhengige av, det er en forutsetning for å håndtere både sikkerhet og lisenser.
3. Håndter lisenser tidlig. Velg én standardlisens for nye prosjekter (for eksempel MIT, Apache 2.0 eller EUPL 1.2), og etabler en rutine for å scanne og dokumentere tredjepartslisenser automatisk i byggeprosessen.
4. Sett en minimumsstandard for dokumentasjon. README med formål, installasjon og bruk; CONTRIBUTING med bidragsregler; LICENSE-fil; og en enkel arkitekturbeskrivelse. Bruk dette som sjekkliste før publisering.
5. Bygg sikkerhet inn i prosessen. Aktiver automatisk sårbarhetsskanning i alle repositorier, og etabler en fast rutine for å vurdere og oppgradere avhengigheter. Husk: hemmeligheter som nøkler, passord og tokens skal aldri publiseres, og kode må saneres før den åpnes.
6. Plassér ansvaret tydelig. Hvem eier beslutninger om koden, hvem følger opp sikkerhet, og hvem svarer eksterne bidragsytere? Rollene kan være deltid og kombineres i små team, men de må være navngitte og kjente.

Start der dere er. Har dere allerede kode som kan deles? Begynn med å publisere én komponent åpent for å teste prosessen, eller med å etablere oversikt over avhengighetene deres. Lær underveis, og se på hva andre offentlige virksomheter gjør – flere har delt både kode og erfaringer åpent.

## Hvordan vi bruker siden

- vi starter med et overordnet dokument
- ved behov deler vi senere opp etter målgruppe, tema eller brukssituasjon
- Kom gjerne med innspill
